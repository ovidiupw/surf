Crawler-ul web "Surf" are ca scop extragerea informațiilor cerute de către utilizator. Întrucat utilizatorul are posibilitatea de a furniza, ca punct de pornire, un sit web relevant pentru informația căutată, parcurgerea recursivă se va executa în manieră breadth-first. Așadar, crawler-ul va vizita toate legăturile de tip hyperlink din pagina curentă a parcurgerii înainte de a accesa legăturile din pagina următoare din punct de vedere ierarhic. Adâncimea maximă a arborelui de legături realizat prin parcurgerea URL-urilor va fi definită de către utilizator, la inițializarea sesiunii de crawling.